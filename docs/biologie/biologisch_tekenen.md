# Biologisch tekenen

## Introductie
Biologisch tekenen is een goede manier om beter waar te nemen. Door te tekenen heeft men meer aandacht voor het object. Biologisch tekenen is een vorm van communiceren. Net zoals bij het schrijven van een tekst is het belangrijk om te bedenken wat de doelgroep is en welke informatie past bij deze doelgroep. We onderscheiden twee vormen: natuurgetrouw- en schematisch tekenen. 

In een **schematische tekening** wordt de nadruk gelegd op bepaalde onderdelen van het getekende object. Dit kan gaan om de belangrijkste en algemene onderdelen. Het kan zich ook richten op het bijzondere of afwijkende in een bepaald object. Dit is afhankelijk van het doel van de tekening. 

In een **natuurgetrouwe tekening** wordt het object zo realistisch mogelijk weergegeven. Details zijn hier belangrijk. 

<!-- afbeelding voor beide voorbeelden -->

## Informatie bij de tekening

De tekening heeft een bepaalde context en deze informatie wordt vaak meegegeven op de tekening. Er kan een bepaald format gebruikt worden om te tekenen. Zie bijvoorbeeld dit werkblad. <!-- link naar pdf werkblad -->

### Aanzicht

Het is belangrijk om aan te geven hoe er naar het object wordt gekeken. Dit kan van buitenaf, waarbij het aanzicht wordt benoemd. Boven-, voor-, zijaanzicht etc. 

Er kan ook gebruik gemaakt worden van een doorsnede: **lengtedoorsnede** of **dwarsdoorsnede**. Hierbij spreken we over een lengtedoorsnede wanneer het langste deel van het object doorsneden wordt. 

### Vergroting

Soms wordt er gebruik gemaakt van hulpmiddelen bij het tekenen. Denk hierbij aan een loep of een microscoop. Wanneer het object uitvergroot wordt getekend is het nodig om de vergroting hierbij aan te geven. 

## Tekenregels voor een schematische tekening

Maak grote tekeningen. Maak niet meer dan twee of drie tekeningen per pagina.

Gebruik een geschikt potlood (HB of harder).

Teken wat je ziet en niet wat je denkt te moeten zien. 

Maak je tekening niet onnodig ingewikkeld.

Geef duidelijk aan welk organisme of deel van een organisme je hebt getekend.

Geef de stijl (schematisch/natuurgetrouw) en het aanzicht (buitenaanzicht/lengtedoorsnede/dwarsdoorsnede) van de tekening aan. 

Geef aan of je een vergroting hebt gebruikt (loep of microscoop).

Benoem de onderdelen die je kent en verbind deze met een horizontale lijn.
